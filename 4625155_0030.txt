*24*

stibus usas, alias a validioribus tractas revertisse narrat. Quae raptim
refectae cum missae essent a Germanico, ut scrutarentur insulas, plerosque milites
collegerunt: multos Angrivarii redemptos ab interioribus populis
reduxerunt, nonnullos in Britanniam raptos remiserunt reguli. Cf.
Ann. ll, 21. Quae si vera sunt, non apparet, quo iure Tacitus cladem illam novitate
ct magnitudine omnem modum excessisse narret.

Sola Germanici triremis ad Chaucorum terram appulsa erat. lbi Germanicus „per
omnes illos dies noctesque apud scopulos et prominentes oras, cumse tanti exitii
reum clamitaret, vix cohiberi poterat, quin eodem mari mortem oppeteret. “ Ann- ll,
2. m. Multos igitur dies Germanicus in Chaucorum terra opperiebatur naves disiectas.
Tandem relabente aestu illae ad eundem locum appulsae videntur: nam Germanicus, qui
per omnes illos dies noctesque abiecto animo in mare prospexerat, saevien-
tibus tempestatibus haud dubie navem solvere non potuerat: relabente au·-
tem aestu redeuntes naves accepisse refectasque dimisisse dicitur ad alias
naves reducendas. Ann. ll, 24. m. Non narrat Tacitus, quis nuntium‘singulis navibus
attulerit, Germanici triremem ad Chaucorum terram appulsam, eundemque in locum eas
adduxerit. Sed omissa hac re temporum intervalla quodammodo computemus. Germa-
nicus igitur multos dies frustra in mare prospexerat: deinde, cum naves quaedam re-
vertissent, raptim reficiendas eas curabat, haud dubie Chaucorum ope: nec tamen, cum
omnis materies apportanda esset, mali, funes, vela, remigia, ancorae, parvum tem-
pus in reficiendis navibus consumptum putabimus: tum resectas naves misit, ut scru-
tarentur insulas et propius et longius sitas: quibus profecto magno temporis spatio
opus erat ad milites et colligendos et reducendos. Quantum igitur his in rebus tem-
poris consumptum censebimus! Praeterea qui verba Taciti premerent, coniicerent, ex-
spectasse Germanicum, donec qui in Britanniam vel ad interiores Germaniae populos
disiecti fuissent, aut a Britanniae regulis remissi aut per Angrivarios redempti redissent.
Quorum etiamsi rationem non habeamus, tamen aestas illa , quae Germanico reditum paranti
iam adulta videbatur, consenuisse nobis videbitur, priusquam Germanicus collectis
et navibus et militibus plerisque ad Rhenum redierit. Vix igitur ei, qui attento animo,
quae Tacitus tradit, legerit, in mentem veniet conficere, Germanico et terrestri itinere
et ingenti naufragio tantopere retardato tempus reliquum fuisse ad novas expeditiones
suscipiendas. At Germanicus, quasi nullam cladem acceperit, statim ab reditu C. Si-
lium cum triginta peditum, tribus equitum milibus ire in Chattos iubet: ipse maioribus
copiis in Marsos irrumpit nec solum unam de aquilis Varianis recuperat, sed etiam in-
trorsus progressus agros Marsorum devastat. Quid Silius tanto exercitu profecerit,
Tacitus non narrat. Peractis demum illis expeditionibus, Germanicus in hiberna reducit
milites laetos quod

„adversa maris expeditione prospera pensavissent‘4
eosdem

