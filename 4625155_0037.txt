aut tarditatis vestigia ostendunt. Praeterea certe Suevi illi, de quibus Caesar tradit
B. G‚1V, 19. et Vl, 10. tantam in nuntiis et dimittendis et accipiendis celeritatem,
tantam summi consilii reverentiam, tantam et consultandi et agendi concordiam, tantam
in iussis exsequendis agilitatem ostendunt, ut tardam licentemque patriae gentisque suae
naturam omnino exuisse videantur. .

lam Germanicus, qui cum eadem aestate magnam expeditionem suscipere vellet,
haud dubie sine ulla mora bellum parabat, ad distrahendum hostem tripartito exercitu
progressus est ad Amisiam. Qua in expeditione repellenda quid Arminius perfecit?
Nihil, si Tacito iidem habemus, nisi quod insidiis structis quasdam equitum Romanorum
turmas cohortesque subsidiarias fudit, quas per breve spatium persecutus cum Roma-
norum legiones instructas vidisset, levem victoriam ex manibus dimisit (Ann. l, 63.)-
Post cum Caecinam per pontes longos redeuntem vehementer afflixisset, postremo ipse
ita a Caecina afflictus est, ut vix fuga salutem invenerit (Ann. 1, 68). Profecto qui
Ann. 1, 63 - 68. ea, quae in consuetudinem vertit, credulitate legerit, vehementissima
ira exardescet in Arminium, qui opportunissima delendi exercitus Romani occasione ex
manibus dimissa, ab hoste laboribus et insomniis, fame sitique vehementer afflicto, suos
somno ciboque recreatos numeroque multo superiores aut caedi aut fundi patitur.

Proximo denique anno quas res gessit Arminius?

Primum Chattos iam superiore anno a Romanis impune afflictos non tutatus est:
nam C. Silius, cui, uisi subitis imbribus prohibitus esset, caede, rapinis, incendiis pa-
riter atque Germanico anno ante saevire in populum licuisset, praeter modicam praedam
etiam Arpi principis Chattorum uxorem filiamque rapuit. Deinde cum Germanicus ad
liberandum obsidione castellum Luppiae flumini appositum sex legiones adduxisset, ob-
sessores haud dubie Arminii summi ducis imperio illuc missi nullam Caesari copiam
pugnae fecere ad samam adventus eius dilapsi. Qua in occasione audimus, tumulum
nuper ln honorem legionum Varianarum structum aramque olim Drusi memoriae dicatam
a Germanis disiecta fuisse, Alisonem autem castellum aut non dirutum aut denuo ex-
structum a Romanis. Ergo in minutis illis rebus Arminius quique imperio eius obtem-
perabant, laureolam quaesisse - a rebus, quae et fortitudinem et constantiam requirerent,
ignavi abstinuisse videntur. Postea cum Germanicus secunda navigatione ad Amisiam
pervectus esset —- cur Arminius non praesto fuerit ad vexandum hostem ingentes co-
pias in terram exponentemintelligimus: at cur Angrivarios vicinos Cheruscorum terrae
et infensos Romanis non convocarit, sed prodiderit quodammodo hostibus, qui populum
desertum, cum arma contra Romanos parasset, igni ferroque domuerunt, l'rustra quae-
rimus. Paulo post uhi pontes Visurgi imposuit Germanicus, nihil cavit Arminius, qui
multa negotia facessere poterat Germanico ingentes copias traiicienti. Denique in pugna
ipsa non tanta Arminius utitur auctoritate, ut suos in saltibus abditos inillis insidiis
continere potuerit. Qua Cheruscorum intemperantia Romani callide-usi celerius victo-

