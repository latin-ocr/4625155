*4—

etiam per silvas. Praeterea Caesia silva insidiis Germanorum parum apta erat, quod ,
et Rheno proxima et scindenda tantum, non peragranda erat redeuntibus.

Deinde Tacitus tam diligenter ordinem exercitus per silvas regredientis describit,
nt haud dubie litteras Romam missas a Germanico ipse perlustrarIt.

Agmen ducunt pars equitum et auxiliariae cohortes:

Sequitur prima legio: post hanc impedimenta, defensa ad dextrum latus per quin-
tanos, ad sinistrum per unaetvicesimanos, a tergo per vicesimanos:
Claudunt agmen ceteri sociorum.

Hostes, donec agmen per saltus porrigeretur, immoti—2 deinde latera et frontem
modice assultantes tota vi in novissimos invaserunt, Turbati socii, qui agmen clauserunt,

densis Germanorum catervis —

succurrunt excitati a Germanico vicesimani, qui uno impetu perruptum hostem redigunt
in aperta caeduntque.

Quorsum haec tam multa de ordine agminis, quae etiam Ludenius in praeclaras
historias suas -- nescio cur -— transscripsit! Quis post illa non exspectat pleniorem
proelii descriptionem! At sine fructu commemorantur primani, quintani, unaetvicesi-
mani quaeque de cohortibus auxiliariis agmen ducebant. De equitum altera parte Ta-
citus mentionem racit, de altera tacet: tacere poterat de utraque3 nam certe non narrat,

quas res gesserint equites aut per totam expeditionem aut in silvis illis, ubi insidias
ab hostibus structas inveniunt.

Sed redeamus ad proelium ‚ quod tam paucis verbis Tacitus adumbravit. Vice-
simani igitur „uno impetu perruptum hostem redigunt in aperta caedunt-
qu e “. ln ap e r t a — nempe retrorsum — ergo vicesimani soli vel potius pars vicesimae
legionis nec optima pars — nam veterani missi erant in Rhaetiam (Ann. 1, 44. 3.) — pars

’ igitur vicesimanorum *J et socii iam turbati densas illas Bructerorum, Tubantum, Usi-

petum catervas repellunt et trucidant. Natura rei ferebat, ut ceterae legiones cohortesque
auxiliariae reditum vicesimanorum exspectarent: at illae, dum hi pugnant cum hostibus,
progrediuntur et subsistunt demum, ubi ex silvis evaserunt. Ergo vicesimani cum sociis
idem illud iter per saltus, quod toti agmini periculosum suerat, soli sine ullo periculo faciunt
-nimirum hostes trucidati erant. At qui fieri poterat, ut hostes trucidarentur
proximi saltibus illis, qui multas et satis cognitas ipsis latebras offerebant? An forte
densae illae Germanorum catervae a militibus unius legionis eiusque ne integrae quidem

 

 

*) Quattuor legiones Germanicus primam, quintam, vicesimam, unaetvieesimam et tamen duode-
cim tantum milia e legionibus adversus Marsos duxerat: nec mirunn nam praeterquam quod

multi mutua caede (Ann. 1. 49) ceciderant, aberant et veterani et qui ad castra tuenda relicti
erant.

