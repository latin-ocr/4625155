-22—

ll, 14. extr.) „propiorem iam Albim, quam Rhenum neque bellum ultra, modo se
patris patruique vestigia prementem iisdem interris victorem siste--
rent“ — qui igitur paulo ante consilium pronunciarat ad Albim progrediendi — duplici,
ut iactat, victoria reportata, hostibus, ut iactat, deletis non progreditur ad Albim, ne
commoratur quidem in hostium terra, ut eadem illa crudelitate, qua apud Marsos et
apud Chattos, senes mulieres infantes trucidet, aedificia incendat, agros devastet, pecora
exercitui baud dubie necessaria aliamque praedam rapiat ad avaritiam militum satian-
dam, sed legiones in hiberna reducere parat caussa addita:

„Quod aestus iam adulta fuerit-‘⁶
Veteres, ut ex Servio ad Virg. Georg. 1, 43. perspicimus, singula anni tempora

in ternos dividebant menses et primum quemque mensem novum

secundum — — adultum

tertium — — praeceps anni
tempus appellabant, velut novum, adultum, praeceps ver — novam, adultam, praeci-
pitem aestatem etc· Quam quidem appellationem Tacitus ad diei tempora transferens
ctiam de „nocte adulta “ loquitur. Cf. Boetticheri Lex. Tac. sub v. „adultus“. W al-
therus V. D. ad h. l. apte comparat θέρους ἀκμήν et θέρους ἀκμάζοντος. Adulta igitur
aestas pertinet per denos dies Quinctilis mensis et per vicenos sere Sextilis m., quo
exeunte iam praeceps aestas ordIebatur. Aestatem non excipiebat auctumnus, cuius
nomen pariter ac bona ignorabant Germani, ut Tacitus opinatur, [cf. German. 26. extr.)
sed hiems eaque praematura. Quodsi nihil reliquum fuisse arbitramur, nisi aestatem
praecipitem praematura hieme exceptamz erat profecto, quod reditum pararet Germani-
cus. At primum non deerant auctumni nec nomen nec bona (cr. Kiessling. ad German.
⁶26. extr.): deinde non multo asperius erat coelum, non multo maturior biems, quam
hodie: alioquin Germania non ingentem illam incolarum multitudinem alere potuisset.
Romani quidem mitiori coelo assuefacti asperitatem coeli Germanici horrebant pariter
atque asperitatem incolarum: attamen cum ille horror animorum evanuisset paulo ante
cladem Varianam, „mutati homines, alia terra, coelum ipsum (Germaniae) mitius mol-
liusque“ videbatur (cf. Florus lib. lV, 12, 270. Etiamsi igitur „adultam aestatem ‘⁴ sic
interpretemur, ut eam in praecipitem aestatem deflexisse dicamus: tanen supererat et
praeceps illa aestas et auctumnus novus, adultus, praeceps, cuius tempestates non
magis reformidandae erant, quam tempestates veris, quibus spretis Germanicus, ut ma-
turius bellum inciperetur, expeditionem maritimam parare voluerat. Praeterea mirum,
quod tam cito adolevit aestas— adolevisse existimanda est spatio interiecto inter priorem
et posterIorem pugnam ad Visurgim commissam. Nam prlorem pugnam initurus Ger-
manicus in concione militum consilium aperuerat victoria parta ad Albim progrediendi,
Ann. ll, 14. extr. Quicunque autem animis conlecturarum amore non obcaecatis Taciti
verba legerint, paucos tantum dies intercesisse inter utramque pugnam iudicabunt.

